## Opgave - Objektorienteret design

Dette repository indeholder mit arbejde med at lave et tilmeldingssystem til en ungdomsskole i OOD.

### Opgavebeskrivelse:
* Der skal udvikles et objektorienteret system til Næstved Ungdomsskole, hvor unge kan tilmelde sig nogle af de mange kurser.
* Ungdomsskolen er for unge i Næstved mellem 13 og 18 år.
* Kurserne spænder vidt, nogle kurser er fysiske aktiviteter såsom parkour og selvforsvar, andre er værkstedsfag såsom keramik og metalsløjd, andre igen er boglige fag såsom fransk og kinesisk.
* Nogle af kurserne har en afsluttende prøve enten i ungdomsskole regi eller eksternt, f.eks. afsluttes knallertkurset med teoriprøve og køreprøve.
* Alle kurser har tilknyttet en underviser samt et lokale. Undervisere og lokaler må kun tilknyttes et fag per ugedag.
* For at tilmelde sig kurser, skal man oprettes som bruger i systemet. Man skal ikke kunne tilmelde sig flere kurser der ligger på samme ugedag.
* Et kursus afholdes på samme ugedag og tidspunkt hver uge.
* Der er et loft for hvor mange deltagere de enkelte hold kan rumme, men det afhænger af det enkelte kursus.
* Når der er tilmeldt det maksimale antal deltagere på et kursus, skal det ikke længere være muligt at tilmelde sig til kurset. 
* I systemet skal man kunne se udbudte kurser, samt tilmelde sig dem. Det skal desuden være muligt at se, hvem der allerede er tilmeldt kurset.


#### Systemudvikling
* Find ud af hvilke objekter, der skal være i systemet og hvilke attributter de skal have.
* Lav et klassediagram, hvor der fremgår hvilke afhængigheder, der er mellem klasserne.
* Start evt. med en del af systemet, og byg så ud med flere klasser efterhånden som systemet udvides.

#### Programmering
* I skal lave et lille program med en GUI, hvor unge kan tilmelde sig kurser i Næstved Ungdomsskole.
* Programmet skal være objektorienteret (dvs. at alt data ligger i objekter og logik vedr. objekterne ligger i den tilhørende klasse).
* Der skal ikke tilknyttes en database til systemet (data skal således ikke gemmes når programmet lukkes). 
* For at tilmelde sig kurser, skal man logge ind i systemet. I skal sikre at man ikke kan tilmelde sig flere kurser på samme ugedag.
* Når man er logget ind, skal der være brugeroplysninger (navn, skole, klasse og telefonnummer) samt en oversigt over tilmeldte kurser.
* Man skal kunne se en liste af udbudte kurser inddelt efter ugedag. 
* Når man klikker ind på et kursus, skal man kunne se kursusbeskrivelse, ugedag, tidspunkt, underviser, lokale samt tilmeldte deltagere.
* I skal lave funktionalitet til at oprette brugere og kurser samt tilmelding/framelding af brugere til kurser.

#### Screenshots

Første udkast:
![alt text](https://i.imgur.com/jQOdjWj.png "Udkast 1")

![alt text](https://i.imgur.com/kJrz2vj.png "Udviklet af dani832m")

    BEMÆRK: Opgaven er ikke lavet færdig, men jeg er godt på vej!